---
layout:       post
title:        "Repaircafé Gorredijk start in het voorjaar van 2025"
author:       "Rob"
header-style: text
catalog:      true
tags:
    - cafe
---

Repaircafé Gorredijk start in het voorjaar van 2025.
Je vind ons in de bibliotheek in Gorredijk, Schansburg 1, 8401 RX, Gorredijk.

Wij zijn nu een enthousiaste groep van 6 vrijwilligers. En we zoeken extra vrijwilligers om het team compleet te maken, zodat alle spullen die we ter reparatie aangeboden krijgen ook kunnen repareren: twee vrijwilligers die textiel kunnen herstellen en drie gastvrouwen en/of gastheren om klanten te ontvangen, hun vragen te beantwoorden en hen van koffie en/of thee te voorzien terwijl zij wachten. En tot slot de vrijwillige bijdrage in ontvangst te nemen. Pinnen kan helaas (nog) niet. Heel gemakkelijk kun je via onze QR code betalen met jouw mobiele telefoon.

Deze spullen kun je bij ons ter reparatie aanbieden:
Stofzuigers, koffiemachines, tosti-apparaten, broodroosters, strijkijzers, lampen, laptops, printers, speelgoed, naaimachines en (tuin)gereedschappen. Mocht je iets missen breng het gerust mee, als we het kunnen repareren doen we dat graag. En voegen we het toe aan bovenstaand lijstje.

Je bent welkom in ons Repaircafé in Gorredijk.

Huisregels in het Repair Café

De activiteiten in het Repair Café worden gratis en op vrijwillige basis uitgevoerd door de aanwezige reparatiedeskundigen.
Reparaties worden zo veel mogelijk uitgevoerd door de bezoekers zelf, zo nodig met hulp van de reparatiedeskundigen.
Noch de organisatoren van het Repair Café, noch de reparateurs zijn aansprakelijk voor schade als gevolg van verstrekte reparatieadviezen of -instructies, voor schade aan de ter reparatie aangeboden voorwerpen, voor gevolgschade of voor andere schade die het gevolg is van activiteiten in het Repair Café.
Een vrijwillige bijdrage wordt zeer op prijs gesteld.
Voor het gebruik van nieuwe materialen zoals snoeren, stekkers, zekeringen, kant en klare kniestukken of applicaties dient apart te worden betaald.
Bezoekers die kapotte voorwerpen aanbieden ter reparatie, doen dat op eigen risico.
De reparateurs geven geen garantie op de met hun hulp uitgevoerde reparaties en zijn niet aansprakelijk als voorwerpen die in het Repair Café zijn gerepareerd, thuis toch niet blijken te functioneren.
De reparateurs behouden zich het recht voor om bepaalde voorwerpen niet te repareren.
De reparateurs zijn niet verplicht om gedemonteerde apparaten die niet gerepareerd kunnen worden, weer in elkaar te zetten.
De bezoekers van het Repair Café zijn zelf verantwoordelijk voor het netjes afvoeren van kapotte voorwerpen die niet konden worden gerepareerd.
Om lange wachttijden te voorkomen, wordt bij drukte maximaal één kapot voorwerp per persoon bekeken. Voor een volgend voorwerp sluit de bezoeker weer achter in de rij aan.