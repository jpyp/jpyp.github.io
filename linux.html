---
layout: page
title: "Linux Repair Cafe"
description: "Probeert u het ook"
header-img: "img/linux_banner.png"
header-mask: 0.3
---

<p><b><h1>Linux Repaircafé geeft oude laptops een tweede kans</b></p></h1>

<p>Computers die nog prima functioneren, maar geen updates meer krijgen, hoeven niet de afvalberg op. In oktober start in Gorredijk het Linux Repaircafé, waar mensen hun laptop een tweede leven kunnen geven met behulp van het besturingssysteem Linux. </p>

<p>Met Linux als besturingssysteem kunt u uw computer veel langer gebruiken. Commerciële software wordt na een aantal jaren niet meer ondersteund, en updates kunnen op oudere computers vaak niet meer worden geïnstalleerd. Daardoor kopen mensen te snel een nieuwe computer en belanden te veel computers op de afvalberg. Met Linux als besturingssysteem is dat niet nodig. Opensource-software wordt altijd doorontwikkeld. Een Linux-computer hoeft u dus nooit weg te doen omdat die niet meer wordt ondersteund.<br/>
 <a href='https://www.nporadio1.nl/fragmenten/nieuwsweekend/01962907-9cce-7007-95eb-031cd13e9588/2025-04-12-repair-cafe-heeft-list-om-250-miljoen-computers-van-de-schroot-te-redden'>Klik hier voor een interview van Radio 1.</a> In dit interview legt Martine Postma van Repair Café International uit waarom overstappen naar Linux een goed idee is.</p>

<p>Microsoft stopt in oktober 2025 met de officiële ondersteuning van Windows 10, het besturingssysteem waarop de meeste computers wereldwijd draaien. Microsoft heeft net bekend gemaakt dat mensen in de EU een jaar langer ondersteuning krijgen, zolang je een Microsoft account linkt aan je Windowsinstallatie. Helaas zijn er miljoenen oudere computers die niet gechikt zijn voor een upgrade naar Windows 11, met alle privacy gevolgen van dien. Zij dreigen tot e-waste te vervallen. Een goed moment om Linux uit te proberen dus.</p>

<p>Daarom organiseren wij in oktober het Linux Repaircafé, hier kunt u kennis maken met Linux op meerdere laptops. Als dit goed bevalt, kunnen wij indien gewenst direct Linux installeren op uw eigen laptop. Belangrijk is hierbij dat u van tevoren uw bestanden - zoals foto's en andere belangrijke documenten - vooraf op een USB of externe schijf zet. Mocht u dit niet kunnen, kunnen wij u adviseren hoe u dit kunt doen. Vanwege privacy-wetgeving kunnen wij dit helaas niet voor u doen.<br/>
 U hoeft uiteraard niet direct de grote sprong te wagen, u kunt ook gewoon langskomen om meer informatie te krijgen en op de testlaptops dingen uitproberen. Daarna bent u natuurlijk vrij om hier thuis nog eens rustig over nadenken.</p>

<p><h1><b>Wat is Linux?</b></h1></p>

<p>Linux is een zogenoemd open source besturingssysteem. Dat betekent dat de software niet in handen is van één bedrijf, maar door een wereldwijde gemeenschap van ontwikkelaars wordt verbeterd en onderhouden. Linux is gratis te gebruiken en geschikt voor zowel oude als nieuwe computers</p>

<p>Met Linux kun je vrijwel alles doen wat je ook met Windows gewend bent: internetten, e-mailen, documenten maken, foto's beheren, online bankieren, gamen en meer. Veel programma's zijn gratis beschikbaar en alternatieven voor bekende softwarepakketten. Denk dan aan bijvoorbeeld Libreoffice in plaats van Microsoft office. Doordat Linux geen commerciële licenties nodig heeft en altijd wodt doorontwikkeld, kan een computer jarenlang mee zonder extra kosten. Iets wat wij van het Repaircafé niet alleen fijn vinden voor uw portomonnee, maar ook belangrijk voor het milieu.</p>

<p><h1><b>Installatie en ondersteuning</b></h1></p>

<p>Als u besluit om Linux door ons te laten installeren, kunnen wij dit direct voor u doen. De technische installatie wordt gedaan door het Linux Repaircafé. Voor vragen na afloop kunnen gebruikers terecht bij SeniorWeb Gorredijk - ook als u uzelf nog niet beschouwd als senior.<br/>
   Wim Bruinsma, docent en actief vrijwilliger bij het Seniorweb, legt uit: "Wij helpen bij praktische vragen, bijvoorbeeld over LibreOffice, internetbankieren of het opslaan van foto's. Elke dinsdagmiddag is er een inloopspreekuur van 14 tot 16 uur. Als er veel vragen over Linux komen, kunnen we ook workshops organiseren."</p>

   <p>Volgens Wim hebben meerdere vrijwilligers van het SeniorWeb inmiddels zelf Linux geïnstalleerd om ervaring op te doen. "Net zoals we nu mensen helpen met Windows of Android, kunnen we straks ook Linux-gebruikers ondersteunen."</p>

   <p>We zullen de datum zo spoedig mogelijk bekend maken, en hopen u dan graag te verwelkomen bij het Linux Repaircafé in Gorredijk.</p>



